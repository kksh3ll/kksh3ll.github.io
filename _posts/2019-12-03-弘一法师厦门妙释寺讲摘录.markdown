---
layout: post
title: "弘一法师厦门妙释寺讲摘录"
date: 2019-12-03
categories: [佛法]
---

我等所谓新者何，亦如常人贴春联、着新衣等以为新乎？曰：不然。我等所谓新者，乃是改过自新也。
但“改过自新”四字范围太广，若欲演讲，不知从何说起。今且就余五十年来修省改过所实验者，略举
数端为诸君言之。

以下分为总论别示二门。总论者即是说明该过之次第：

- 学须多读佛书儒书，详知善恶之区别及该国迁善之法。倘因佛儒诸书浩如烟海，无力遍读，而亦难
于了解者，可以先读格言联璧一部。余自儿时，即读此书。归信佛法以后，亦常常翻阅，甚觉其亲切
而有味也。此书佛学书局有排印本甚精。

- 省既已学矣，即须常常自己省察，所有一言一动，为善欤，为恶欤？若为恶者，即当痛改。除时时
注意改过之外，又于每日临睡时，再将一日所行之事，详细思之。能每日写录日记，尤善。

- 改省察以后，若知是过，即力改之。诸君应知改过之事，乃是十分光明磊落，足以表示伟大之人格。
故子贡云：“君子之过也，如日月之食焉；过也人皆见之，更也人皆仰之。”又古人云：“过而能知，
可以谓明。知而能改，可以即圣。”诸君可不勉乎。

别示者，即是分别说明余五十年来该过迁善之事。但其事甚多，不可胜举。今且举十条为常人所不甚
注意者，先与诸君言之。华严经中皆用十之数目，乃是用十以表示无尽之意。今余说改过之事，仅举
十条，亦尔，正以示余之过失甚多，实无尽也。此次讲说时间甚短，每条之中仅略明大意，未能详言，
若欲知者，且俟他日面谈尔。且有下述内容，殊略说之：

- 虚心。常人不解善恶，不畏因果，绝不承认自己有过，更何论改？但古圣贤则不然。

- 慎独。吾等凡有所作所为，起心动念，佛菩萨乃至诸鬼神等，无不尽知尽见。若时时作如是想，自
不敢胡作非为。

- 宽厚。造物所忌，曰刻曰巧。圣贤处事，惟宽惟厚。古训甚多，今不详录。

- 吃亏。古人云：“我不识何等为君子，但看每事吃亏的便是。我不识何等为小人，但看每事好便宜
的便是。”

- 寡言。此事最为紧要。孔子云：“驷不及舌”，可畏哉！

- 不说人过。古人云：“时时检点自己且不暇，岂有功夫检点他人。”孔子亦云：“躬自厚而薄责于人。”
以上数语，余常不敢忘。

- 不文己过。子夏曰：“小人之过也必文。”我众知文过乃是最可耻之事。

- 不覆己过。

- 闻谤不辩。古人云：“何以息谤？曰：无辩。”有云：“吃的小亏，则不至于吃大亏。”余三十年来屡次
经验，深信此数语真实不虚。

- 不嗔。嗔习最不易除。古贤云：“二十年治一怒字，尚未消磨得尽。”但我等亦不可不尽力对治也。
华严经云：“一念嗔心，能开百万障门。”可不畏哉！

最后，余尚有数言，愿为诸君陈者：改过之事，言之似易，行之甚难。故有屡改屡犯，自己未能强作主宰
者，实由无始宿业所致也。务请诸君更需常常持诵阿弥陀佛名号，观世音地藏诸大菩萨名号，至诚至敬，
恳切忏悔无始宿业，冥冥中自有不可思议之感应。























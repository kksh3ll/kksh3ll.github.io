---
layout: post
title: "弘一法师万寿岩讲摘录"
date: 2019-12-04
categories: [佛法]
---

## 三归之略义

三归者，归依于佛、法、僧三宝也。

佛者，如释迦牟尼佛、阿弥陀佛等诸佛是也。法者，为佛所说之法，或菩萨等依据佛意所说之法，
现今流传之大、小乘，经律论，三藏也。僧者，如菩萨声闻诸圣贤众、下至仅剃发披袈裟者皆是也。

归依者，归向依赖之意。

归依于三宝者，乞三宝救护也。

- 既已归依于佛，自今以后，决不再依天仙神鬼一切诸外道等。

- 既已归依于法，自今以后，决不再依诸外道典籍。

- 既已归依于僧，自今以后，决不再依于不奉行佛法者。

## 授三归之方法

- 忏悔。

- 正授三归。

- 发愿回向。

应先请授者详力解释此三种文义。因仅读文而未解义，不能获诸善法也。

正授三归之文有多种，常所用者如下：

- 我某甲，尽形寿，归依佛、归依法、归依僧。三说。

- 我某甲，归依佛竟、归依法竟、归依僧竟。三结。

前三说时，已得归依善法。后三结者，重更叮咛令不忘失也。

忏悔文及发愿回向文，由授者酌定之。但发愿回向，应有以此功德，回向众生，同生西方，齐成佛道之意。
万不可惟求自利也。

## 授三归之利益

净律论中，赞叹归依三宝公德之文甚多。今略举四则。《灌顶经》云：受三归者，有三十六善神，于其无
量诸眷属，守护其人令其安乐。《善生经》云：若人受三归，所得果报，不可穷尽。如四大宝藏，举国人
民，七年之中，运出不尽。受三归者，其福过彼，不可称计。《较量功德经》云：“若三千大千世界，满中
如来，如稻麻竹苇。若人四事供养（饮食、衣服、卧具、汤药），满二万岁，诸佛灭后，各起宝塔，复以
香花供养，其福甚多，不如有人以清净心，归依佛法僧三宝所得功德。《大集经》云：妊娠女人，恐胎不安，
先授三归已，儿无加害；乃至生已，身心俱足，善神拥护。是母受兼资于子也。

## 结诰

在本寺正式讲律，至今日已圆满。今日所以聚集缁素诸众，讲三归大意者，一以备诸师参考，俾他日为人授
三归时，知其简要之方法也。一以教诸在家人，令彼等了知三归之大意，俾已受者，能了此意，应深自庆幸。
其未能授者，先能了知此意，且为他日依师受三归之基础也。































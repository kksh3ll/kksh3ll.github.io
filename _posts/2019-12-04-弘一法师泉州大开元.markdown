---
layout: post
title: "弘一法师泉州大开元"
date: 2019-12-07
categories: [佛法]
---

三宝者，佛、法、僧也。其义甚广，今惟举其少分之义耳。

今言佛者，且约佛像而言，如木石等所塑及纸画者也。

今言法者，且约经律论等书册而言，或印刷或书写也。

今言僧者，且约当世凡夫僧而言，因菩萨罗汉等附入敬佛门也。

## 敬佛略举常人所应注意者数条

礼佛时宜洗手漱口，至诚恭敬，缓缓而拜，不可急忙，宁可少拜，不可草率。
佛几清洁，供香端直，供佛之物，以烹调精美人所能食者为宜。今多以食物
之原料及罐头而供佛者殊为不敬，某师大悲咒行法中曾痛斥之。又供佛宜在
午前，不宜过午也。供水果亦宜午前。供水宜捧奉式。供花，花瓶水宜常换。

纸画之佛像，不可仅以绫裱，恐染蝇粪等秽物也。宜装入玻璃镜中。

木石等雕塑者，小者应入玻璃龛中，大者应作宝盖罩之，并须拂拭像上之尘
土。

凡大殿及供佛之室中，皆不宜踞坐笑谈。如对于国王大臣乃至宾客之前尚应
恭敬，慎护威仪，何况对佛像耶！不可佛前晒衣服，宜偏侧。不得在殿前用
夜壶水浇花。若卧室中供佛像者，眠时应以净布遮障。

## 敬法略举常人所应注意者数条

读经之时，必须先漱口拭几，衣服整齐，威仪严肃，与礼佛时无异。益大师
云：展卷如对活佛，收卷如在目前，千遍万遍，寤寐不忘，如是乃能获经之
实益也。

对于经典应十分恭敬护持，万不可令其污损。又翻篇时宜以指腹轻轻翻之，
不可以指爪划，又不应折角，若欲记志，以纸片夹入可也。

若经典残缺者亦不可烧。卧室中几上置经典者，眠时应以净布盖之。

附每日诵经时仪式

礼佛---多少不拘。

赞佛

供养---愿此香华云等。

读经

回向---不拘，或用我此普贤殊胜行等。

## 敬僧略举常人所应注意者数条

凡剃发披袈裟者，皆是释迦佛子，在家人见之，应一例生恭敬心；不可分别持戒破戒。

若皈依三宝时，礼一出家人为师而作证明者，不可妄云皈依某人。因所皈依者为僧，非
皈依某一人，应于一切僧众，若贤若愚，生平等心，至诚恭敬，尊之为师，自称弟子。
则与皈依僧伽之义，乃符合矣。

供养僧者亦尔。不可专供有德者，应于一切僧生平等心，普遍供之，乃可获极大之功德
也。专赠一人功德小，供众者功德大。

出家人若有过失，在家人闻之，万不可轻言。此为佛所痛诫者，最宜慎之。

以上已略言敬三宝意义。兹附有告者，厦门泉州神庙甚多，在家人敬神，每用猪鸡等物。
岂知神皆好善而恶杀，今杀猪鸡等物而供神，神不受享，又安能降福而消灾耶。惟愿自
今以后，痛革此种习惯，凡敬神时，亦一例改用素食，则至善矣。




































